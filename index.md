---
permalink: /
nouded: true
---

# Mittefunktsionaalsed nõuded v {{ site.version }}
{: .no_toc}

<div style='margin-bottom: 1rem;'>
  {% include Kiirelt.html %}
</div>

Nõuetekogum on mõeldud kasutamiseks: 1) RIA arhitektidele, toote- ja projektijuhtidele tarkvara kavandamisel ja arendustööde tellimisel ning kontrollimisel; 2) arendajatele arenduslepingute täitmisel.

Nõuded on sõnastatud RIA arendusprojektide pikaajalise kogemuse põhjal ja markeerivad valdkondi ning küsimusi, mis vajavad erilist tähelepanu. Praktiliselt iga nõude taga on kellelgi ettetulnud probleem. Kogemusest lähtudes on üritatud sõnastada abstraktne reegel. Nõuete eesmärk on probleemide taasesinemist vältida.

Käesolev nõuetekogum on soovituslik lisada arendustööde hankedokumenti või arenduslepingusse, seejuures kaaluda kõigi nõuete kohaldatavust ning lisada vaid kohalduvad. Tööde vastuvõtmisel tuleb selgitada realisatsiooni vastavust nõudele.

Siinsete nõuete rakendamisel peab olema paindlik ja arvestama konkreetse tarkvarasüsteemi eripära. Nõuded, mida tarkvarasüsteemi eripära tõttu ei saa täita või ei ole mõistlik täita või on mõistlik täita osaliselt või oluliselt erineval viisil, tuleb välja selgitada ja määrata nende erikäsitlus. Erisused (mitte- või osaline rakendamine, kui nii on otstarbekas) on lubatud tellija nõusolekul. Vt ka nõue 1.1.

Arvestama peab ka, et nõuetekogum ei ole kattev ega täielik. Konkreetse toote jaoks tuleb tavaliselt nõudeid täiendada ja konkretiseerida.

Nõuded on kooskõlas digiriigi ristfunktsionaalsete nõuetega (vt [https://koodivaramu.eesti.ee/e-gov/cfr](https://koodivaramu.eesti.ee/e-gov/cfr)).

Üksikule nõudele saab viidata kohaleviiva URL-ga: [https://e-gov.github.io/MFN/#6.1](https://e-gov.github.io/MFN/#6.1). Lühiviitena on soovitatav kuju [MFN 6.1](https://e-gov.github.io/MFN/#6.1).

Tundlikku teavet sisaldavad nõuded tehakse lepingulistele arendajatele kättesaadavaks eraldi.
{: .adv}

Keskkonnanõuded (op-süsteem, süsteemitarkvara) antakse RIA IT profiilis.

